
# Προειδοποιήσεις και σφάλματα

Αν υπάρχει μια λειτουργία που παραβλέπεται συχνά από αυτούς που γράφουν Sass, αυτή είναι η δυνατότητα να εμφανίζονται δυναμικά προειδοποιήσεις και σφάλματα. Πράγματι, η Sass διαθέτει τρία ειδικά directives για να εμφανίζει περιεχόμενο στο standard output system (CLI, compiling app…):

* `@debug`·
* `@warn`·
* `@error`.

Ας βγάλουμε στην άκρη το `@debug` μιας και προφανώς προορίζεται για το debugging της SassScript, πράγμα που δε μας αφορά εδώ. Οπότε μένουμε με το `@warn` και το `@error` τα οποία είναι εμφανώς ίδια, εκτός του ότι το ένα διακόπτει τον compiler ενώ το άλλο όχι. Σας αφήνω να μαντέψετε ποιο κάνει τί.

Τώρα, υπάρχουν πολλά περιθώρια σε ένα Sass project για προειδοποιήσεις και σφάλματα. Βασικά οποιοδήποτε mixin ή function προσδοκεί ένα συγκεκριμένο τύπο ή argument θα μπορούσε να πετάξει ένα σφάλμα αν κάτι πάει στραβά, ή να εμφανίσει μία προειδοποίηση όταν υποθέτει κάτι.

## Προειδοποιήσεις

Δείτε αυτό το function του [Sass-MQ](https://github.com/sass-mq/sass-mq) που επιδιώκει να μετατρέψει μια τιμή από `px` σε `em`, για παράδειγμα:

{% include snippets/errors/01/index.html %}

Εάν η τιμή δεν έχει μονάδα μέτρησης, το function θεωρεί πως η τιμή εκφράζεται σε pixels. Σ' αυτό το σημείο, μια υπόθεση ίσως είναι ριψοκίνδυνη, οπότε ο χρήστης θα έπρεπε να προειδοποιηθεί ότι το πρόγραμμα έκανε κάτι που θα μπορούσε να θεωρηθεί απροσδόκητο.

## Σφάλματα

Τα σφάλματα, σε αντίθεση με τις προειδοποιήσεις, αποτρέπουν τον compiler να συνεχίσει παρακάτω. Βασικά διακόπτουν το compilation και εμφανίζουν ένα μήνυμα στο output stream όπως και στο stack trace, πράγμα που βοηθάει στο debugging. Εξαιτίας όλων αυτών, τα σφάλματα πρέπει να πετιούνται όταν δεν υπάρχει τρόπος να συνεχιστεί η εκτέλεση του προγράμματος. Όπου είναι εφικτό, δοκίμασε να διορθώσεις το πρόβλημα και προτίμησε να εμφανίσεις μία προειδοποίηση.

Για παράδειγμα, ας πούμε ότι φτιάχνεις μία βελτιωμένη συνάρτηση για να έχεις πρόσβαση σε τιμές από ένα συγκεκριμένο map. Θα μπορούσε να πετάξεις ένα σφάλμα αν το ζητούμενο key δεν υπάρχει στο map.

{% include snippets/errors/02/index.html %}

Για περισσότερες πληροφορίες σχετικά με το πως να χρησιμοποιήσετε το `@error` αποτελεσματικά, [αυτή η εισαγωγή στο error handling](http://webdesign.tutsplus.com/tutorials/an-introduction-to-error-handling-in-sass--cms-19996) θα έπρεπε να σας βοηθήσει.
